# Meleride

Projekt "Meleride" był jednym z moich projektów, który kontynuowałem w latach 2017-2018.
Miał on na celu wprowadzenie jak najlepszej wersji serwera opartego na realnym życiu do gry komputerowej 'Minecraft'.

## Historia

Historia tego serwera sięga aż do lat 2016, kiedy rozpoczynałem jeszcze tworzyć dość mały, oparty na skryptach (w pewnym dodatku do silnika projektu) serwer. Była to moja pierwsza wersja 'Meleride', która mimo wszystko upadła z powodu braku czasu, oraz pieniędzy.

Po roku przerwy, w połowie lata 2017 postanowiłem wskrzesić, i podnieść projekt ponownie na nogi - tym razem do serwera przyłączyła się również współpraca z dość znanym hosterem serwerów VPS - lvlup.pro.

Projekt ruszył, lecz niestety z powodu mojego braku doświadczenia z javą - sam w sobie kod nie był dobrej jakości. Mimo wielu zapowiedzianych nowości na serwerze - brygada programistów postanowiła przepisać kod na nowo. Tak powstało Meleride v2.2 z nowym kodem.

Po kilku miesiącach wystawiania nowości z serwera - tym razem na ładnych, graficznych okładkach - postanowiliśmy wielokrotnie zmieniać bazy danych. W owym okresie zmieniały się również mapy - na te z internetu, jak i na te stworzone własnoręcznie. Takie (wręcz nieistotne dla graczy) zmiany doprowadziły do jeszcze większego przedłużenia okresu rozpoczęcia serwera.

Po kilku miesiącach okresu Meleride v2.2 do ekipy programistów doszły nowe twarze, które znacznie polepszyły rozwój projektu. Posiadaliśmy liczną brygadę budowniczych, programistów, moderatorów - którzy z wielkimi ambicjami przystąpili do silnych prac nad serwerem. Zarekrutowaliśmy również kilku liderów sekcji, którzy hucznie zaczęli kierować oddziałami. Tak wielkie zmiany zmusiły nas do poprawienia jakości kodu, co wprawiło nas w kolejne przepisanie wszelkich dodatków - tak oto narodziło się Meleride v2.3.

Tak liczne zmiany serwera doprowadziły do ogromnego przedłużenia startu, który przeniósł się aż na __rok__ później!
Długi czas oczekiwania zrodził w grupie zainteresowanych hejt, który zaś wprawił w ruch petycję o anulowanie współpracy projektu z hostingiem wymienionym wyżej. 

Na serwerze rozkwitł deadline startu serwera, który był ograniczony do dwóch miesięcy. Do tak krótkiego terminu ekipa naszego długomiesięcznego celu miała za zadanie stworzenie bety serwera.

Jako, że sam w sobie okres w jakim bazował limit czasu był okresem wakacyjnym - wiele osób w ekipie projektu było niedostępnych z powodu wyjazdów. Co się okazało - po dwóch tygodniach od wydania deadline'u nad serwerem zaczęły pracować tylko dwie-trzy osoby!

Czas leciał, a my nie mieliśmy z czym wydać wersji próbnej serwera.
Dzień startu wersji prototypu był jednym wielkim bajglem. Byliśmy zmuszeni wydać tylko bardzo mały skrawek mapy, a na serwerze pojawiły się tylko 4 dodatki. Niestety, z powodu braku grywalności serwera, na którym opierana była rozgrywka próbna - ten otwarty był na jedynie godzinę. 

Deadline dobiegł końca - tak samo jak sam projekt. Dzień po zakończeniu współpracy hostera z serwerem - Projekt Meleride zakończył się porażką.

## Informacje ogólne

Cały kod, który znajduje się w repozytorium jest najnowszą wersją kodu projektu - zatytuowaną 'Meleride v2.3'.
Projekt łącznie tworzony był 320 dni.
Na ostatnie godziny Meleride'a na komunikatorze serwera siedziała liczba zainteresowanych licząca łącznie 164 osoby.
Projekt działał na bazie MySQL - w trakcie przygotowań testowany był również na bazach takich jak Redis, MongoDB, ReThinkDB

Kod ten publikuję jako pamiątkę jednego z moich pierwszych projektów, który rozpocząłem mając już 16 lat.

## Wszelkie linki

**Lvlup.pro** - Nierozłączny hosting, z którym prowadziłem współpracę. 
https://lvlup.pro/

**Wątek na temat serwera na forum:**
https://forum.lvlup.pro/t/meleride-serwer-reallife/3323/

## Kontakt z właścicielem

**Adres e-mail:** zamieszczony w profilu na githubie.

**Discord:** @.IceMelt#3047

*"Dalekosiężne plany zbyt często omijają teraźniejszość."*
